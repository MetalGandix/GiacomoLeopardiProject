<div class="container" style="text-align-last: center;  margin-bottom: 40px;">
    <h1><i>La lettera alla Befana</i></h1>
    <img class="card-img-top" style="width: 300px;margin-bottom: 30px;"
        src="assets\images\Palazzo Carancini_Roberti_IGP1042 copia_DxOFP.jpg" alt="Card image cap">

    <google-map height="500px" width="100%" [zoom]="zoom" [center]="center" [options]="options"
        (mapClick)="click($event)">
        <map-marker #markerElem *ngFor="let marker of markers" [position]="marker.position" [label]="marker.label"
            [title]="marker.title" [options]="marker.options" (mapClick)="openInfo(markerElem, marker.info)">
        </map-marker>

        <map-info-window>{{ infoContent }}</map-info-window>
    </google-map>

    <div class="text">

        Usciamo dal complesso monastico degli agostiniani e ci dirigiamo verso il centro città ma, appena giriamo
        l’angolo, se non siamo distratti e la stanchezza del percorso fin qui fatto non prende il sopravvento, ci
        accorgiamo, sulla destra, della presenza di un grande edificio di particolare valore storico e architettonico, è
        il

        <a data-toggle="collapse" href="#multiCollapseExample1" aria-expanded="false"
            aria-controls="multiCollapseExample1">palazzo Caracini - Roberti"</a>
        <div class="collapse multi-collapse" id="multiCollapseExample1">
            <img style="width: 300px;" src="assets\images\Palazzo Carancini_Roberti_IGP1042 copia_DxOFP.jpg">
        </div>

        del XVII secolo, con un atrio di ingresso e una maestosa scala che vale la pena veder, ma essendo residenza
        privata il portone di ingresso si mantiene sempre chiuso anche se in rare circostanze, al passaggio dei
        proprietari è possibile infilare la testa nella porticina di ingresso ricavata all’interno del grande portone e
        guardare incuriositi. Quasi in mezzo alla strada, disturbati dalle auto che arrivano dal centro in una zona dove
        per sorte la via si restringe, qui tentiamo, come abbiamo fatto in precedenza arrivando alla chiesa di San Vito,
        di ritornare con l’immaginazione al 1810 quando Monaldo, “fuggendo” da casa propria, accompagnato dai figli
        maggiori, faceva “salotto” a casa della marchesa Volunnia Roberti, donna colta e dinamica, che riuniva amici con
        i quali giocava a carte, a scacchi e più in generale faceva conversazione sui “tempi attuali”. Col pensiero già
        vediamo questo gruppo di nobili recanatesi ben vestiti - Monaldo andava sempre di nero - nell’ampio salone pieno
        di quadri e arazzi, ognuno col suo bicchierino di rosolio. Giacomo mangiava i pasticcini e riordinava i libri.
        Esiste una lettera che il nostro a 12 anni scrive a nome della befana, accompagnatoria di dolciumi natalizi e
        bagatelle che la famiglia Leopardi aveva preparato per i ragazzi che, con i genitori, si trovavano a frequentare
        casa Roberti. La lettera ci presenta un Giacomo ironico e pungente, nuovo rispetto all’etichetta stereotipata
        veicolata in tante aule scolastiche. Leggiamola tutta:<br>

        <i>ALLA MARCHESA ROBERTI<br>

        Carissima Signora. Giacchè mi trovo in viaggio volevo fare una visita a Voi e a tutti li Signori Ragazzi della
        Vostra Conversazione, ma la Neve mi ha rotto le tappe e non mi posso trattenere. Ho pensato dunque di fermarmi
        un momento per fare la Piscia nel vostro Portone, e poi tirare avanti il mio viaggio. Bensì vi mando certe
        bagattelle per cotesti figliuoli, acciocchè siano buoni ma ditegli che se sentirò cattive relazioni di loro,
        quest'altro Anno gli porterò un po' di Merda. Veramente io volevo destinare a ognuno il suo regalo, per esempio
        a chi un corno, a chi un altro, ma ho temuto di dimostrare parzialità, e che quello il quale avesse li corni
        curti invidiasse li corni lunghi. Ho pensato dunque di rimettere le cose alla ventura, e farete così. Dentro
        l'anessa cartina trovarete tanti biglietti con altrettanti Numeri. Mettete tutti questi biglietti dentro un
        Orinale, e mischiateli bene bene con le vostre mani. Poi ognuno pigli il suo biglietto, e veda il suo numero.
        Poi con l'anessa chiave aprite il Baulle. Prima di tutto ci trovarete certa cosetta da godere in comune e credo
        che cotesti Signori la gradiranno perchè sono un branco di ghiotti. Poi ci trovarete tutti li corni segnati col
        rispettivo numero. Ognuno pigli il suo, e vada in pace. Chi non è contento del Corno che gli tocca faccia a
        baratto con li Corni delli Compagni. Se avvanza qualche corno lo riprenderò al mio ritorno. Un altr'Anno poi si
        vedrà di far meglio.

        Voi poi Signora Carissima avvertite in tutto quest'Anno di trattare bene cotesti Signori, non solo col Caffè chè
        già si intende, ma ancora con Pasticci, Crostate, Cialde, Cialdoni, ed altri regali, e non siate stitica, e non
        vi fate pregare, perchè chi vuole la conversazione deve allargare la mano, e se darete un Pasticcio per sera
        sarete meglio lodata, e la vostra Conversazione si chiamarà la Conversazione del Pasticcio. Fra tanto state
        allegri, e andate tutti dove io vi mando, e restateci finchè non torno ghiotti, indiscreti, somari scrocconi dal
        primo fino all'ultimo. <br>

        La Befana.<br></i>

        Dobbiamo riconoscere che questo aspetto di Giacomo ci sorprende, è vero non ha ancora 12 anni e questa
        “allegrezza pazza” la incontreremo di rado nell’uomo adulto, ma questa parentesi ci aiuta ad amarlo di più, lo
        rende più vicino, più alla nostra portata.

    </div>
</div>